<!DOCTYPE html>

<html lang="fi">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<title>Suomen Luonneanalyyttinen Kehopsykoterapiayhdistys ry</title>
<link href="https://fonts.googleapis.com/css2?family=Open+Sans:wght@400;600&amp;family=Lora:ital,wght@0,400;0,600;1,400&amp;display=swap" rel="stylesheet"/>
<link href="styles.css" rel="stylesheet"/>
</head>
<body><!--#include file="header.html" --><!--#include file="nav.html" -->


<main class="container">
<img alt="Terapiahuone, jossa terapeutti ja asiakas keskustelevat" class="hero-image" src="pics/kuva2.jpg"/>
<h2>Tervetuloa</h2>
<p>
        Psykoterapia on vuorovaikutussuhde, jossa pyritään lievittämään
        kärsimystä ja löytämään oma tapa elää mahdollisimman aitona omana
        itsenään. Kehopsykoterapia eroaa perinteisistä terapiamuodoista siinä,
        että sen lähtökohtana on ihmisen kokonaisvaltaisuus: puheen lisäksi
        huomio kiinnittyy myös kehon viesteihin, tuntemuksiin ja eleisiin.
        Kehopsykoterapia auttaa rakentamaan yhteyttä mielen ja kehon välille,
        jotta yksilö voi löytää tasapainoa elämän eri tilanteissa ja kokea
        mielihyvää.
      </p>
<p>
        Keho kantaa mukanaan tietoa ja kokemuksia, joita sanat eivät aina
        tavoita. Mielen ja kehon tila ovat tiiviissä yhteydessä: kun olemme
        hyvässä yhteydessä itseemme, pystymme hyödyntämään paremmin omia
        synnynnäisiä voimavarojamme – työssä, rakkaudessa, leikissä ja
        oppimisessa.
      </p>
<p>
        Luonneanalyyttinen kehopsykoterapia on psykoterapian muoto, jonka tausta
        on psykoanalyysissä. Alun perin nimellä luonneanalyyttinen vegetoterapia
        tunnettu hoitomuoto on yksi psykoterapian varhaisemmista muodoista ja
        samalla koko kehopsykoterapian juuristo.
      </p>
</main>

<!--#include file="footer.html" --></body>
</html>
